# 草書 -- 草舞龍蛇

## 史述

- 1993 年 2 月 26 日, 江蘇連雲港市東海縣溫泉鎮尹灣村, 出土西漢末年竹簡 133 枚, 木牘 23 枚. 上書章草<神烏賦>. 

## 草書分類

- 章草

章草出自隸書, 筆畫帶波勢.

  - 史游<急就章>
  - 陸機<平復帖>

- 今草(小草)

  - 東漢.張芝善章草, 創今草.
  - 東晉.王羲之繼承今草: 雅緻風韻
  - 唐.張旭<古詩四帖>: 蒼勁挺拔
  - 唐.懷素<自敘帖>: 飛動圓韌
  - 唐.孫過庭<書譜>
  - 唐.李白<上陽台帖>
  - 唐.賀知章<孝經>
  - 宋.黃庭堅 <花氣詩帖>, <廉藺列傳>: 崇尚天趣, 
  - 宋.陸遊
  - 元.康里巎巎
  - 明.祝允明 <草書詩帖>
  - 明.徐渭
  - 明.王鐸: 漲墨法, 墨色滲化, 對比強烈
  - 明.傅山

- 大草(狂草)

## 米芾

米芾以死相逼, 換得蔡攸所藏的王羲之 <破羌帖>.

## 趙壹 <非草書>

> 余郡士有梁孔达、姜孟颖，皆当世之彦哲也，然慕张生之草书过于希孔、颜焉。孔达写书以示孟颖，皆口诵其文，手楷其篇，无怠倦焉。于是后学之徒竞慕二贤，守令作篇，人撰一卷，以为秘玩。余惧其背经而趋俗，此非所以弘道兴世也，又想罗、赵之所见嗤沮，故为说草书本末，以慰罗、赵，息梁、姜焉。

> 窃览有道张君所与朱使君书，称正气可以消邪，人无其衅，妖不自作，诚可谓信道抱真，知命乐天者也。若夫褒杜、崔，沮罗、赵，欣欣有自臧之意者，无乃近于矜忮，贱彼贵我哉！

> 夫草书之兴也，其于近古乎？上非天象所垂，下非河洛所吐，中非圣人所造。盖秦之末，刑峻网密，官书烦冗，战攻并作，军书交驰，羽檄纷飞，故为隶草，趋急速耳，示简易之指，非圣人之业也。但贵删难省烦，损复为单，务取易为易知，非常仪也，故其赞曰：「临事从宜」。而今之学草书者，不思其简易之旨，直以为杜、崔之法，龟龙所见也，其蛮扶拄挃，诘屈犮乙，不可失也。龀齿以上，苟任涉学，皆废苍颉、史籀，竞以杜、崔为楷；私书相兴：「庶独就书，云适迫遽，故不及草。」草本易而速，今反难而迟，失指多矣。

> 凡人各殊气血，异筋骨：心有疏密，手有巧拙；书之好丑，在心兴手，可强为哉？若人颜有美恶，岂可学以相若耶？昔西施心疹，捧胸而颦，众愚效之，只增其丑；赵女善舞，行步媚蛊，学者弗获，失节匍匐。夫杜、崔、张子，皆有超俗绝世之才，博学余暇，游手于斯。后世慕焉，专用为务；钻坚仰高，忘其疲劳；夕惕不息，仄不暇臂穿刮，指爪摧折，见(角思)出血，犹不休辍。然其为字，无益于工拙，亦如效颦者之增丑，学步者之失节也。

> 且草书之人，盖伎艺之细者耳；乡邑不以此较能；朝廷不以此科吏；博士不以此讲试；四科不以此求备；正聘不问此意；考绩不课此字。善既不达于政，而拙无损于治，推斯言之，岂不细哉？

> 夫务内者必阙外；志小者必忽大。仰而贯针，不暇见天；俯而扪虱，不暇见地。天地至大而不见者，方锐精于针虱，乃不暇焉。第以此篇研思锐精，岂若用之于彼七；稽历协律，推步期程；探赜钓深，幽赞神明。览天地之心，推圣人之情；折疑论之中，理俗儒之诤；依正道于邪说，侪「雅」乐于郑声；兴至德之和睦，宏大伦之玄清。穷可以守身遗名，达可以尊主致平，以兹命世，永鉴后生，不以渊乎？

## 韓愈 <送高閑上人序>

> 苟可以寓其巧智, 使機應於心, 不挫於氣, 則神完而守固, 雖外物至, 不膠於心. 堯, 舜, 禹, 湯治天下, 養叔治射, 庖丁治牛, 師曠治音聲, 扁鵲治病, 僚之於丸, 秋之于奕, 伯倫之于酒, 樂之終身不厭, 奚暇外慕夫外慕徙業者, 皆不造其堂, 不嚌其胾者也.

> 往時張旭善草書, 不治他技. 喜怒窘窮, 憂悲, 愉佚, 怨恨, 思慕, 酣醉, 無聊, 不平, 有動於心, 必於草書焉發之. 觀於物, 見山水崖谷, 鳥獸蟲魚, 草木之花實, 日月列星, 風雨水火, 雷霆霹靂, 歌舞戰鬥, 天地事物之變, 可喜可愕, 一寓於書. 故旭之書, 變動猶鬼神, 不可端倪, 以此終其身而名後世. 今閑之於草書, 有旭之心哉! 不得其心而逐其跡, 未見其能旭也. 為旭有道, 利害必明, 無遺錙銖, 情炎於中, 利欲鬥進, 有得有喪, 勃然不釋, 然後一決於書, 而後旭可幾也.

> 今閑師浮屠氏, 一死生, 解外膠. 是其為心, 必泊然無所起, 其於世, 必淡然無所嗜. 泊與淡相遭, 頹墮委靡, 潰敗不可收拾, 則其於書得無象之然乎! 然吾聞浮屠人善幻, 多技能, 閑如通其術, 則吾不能知矣.

## 李白 <贈懷素草書歌>

少年上人號懷素．草書天下稱獨步．
墨池飛出北溟魚．筆鋒殺盡中山兔．
八月九月天氣涼．酒徒詞客滿高堂．
箋麻素絹排數箱．宣州石硯墨色光．
吾師醉後倚繩床．須臾掃盡數千張．
飄風驟雨驚颯颯．落花飛雪何茫茫．
起來向壁不停手．一行數字大如斗．
恍恍如聞神鬼驚．時時只見龍蛇走．
左盤右蹙如驚電．狀同楚漢相攻戰．
湖南七郡凡幾家．家家屏障書題遍．
王逸少．張伯英．古來幾許浪得名．
張顛老死不足數．我師此藝不師古．
古來萬事貴天生．何必要公孫大娘渾脫舞．

