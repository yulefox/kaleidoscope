# 八诀

丶（点）如高峰之坠石。
乚（卧勾）似长空之初月。
一（横）若千里之阵云。
丨（竖）如万岁之枯藤。
戈（戈勾）劲松倒折，落挂石崖。
𠃍（折）如万钧之弩发。
丿（撇）利剑截断犀象之角牙。
乀（捺）一波常三过笔。
澄神静虑，端己正容，秉笔思生，临池志逸。虚拳直腕，指齐掌空，意在笔前，文向思后。分间布白，勿令偏侧。墨淡则伤神彩，绝浓必滞锋毫。肥则为钝，瘦则露骨，勿使伤于软弱，不须怒降为奇。四面停匀，八边具备，短长合度，粗细折中。心眼准程，疏密攲正。筋骨精神，随其大小。不可头轻尾重，无令左短右长，斜正如人，上称下载，东映西带，气宇融和，精神洒落。省此微言，孰为不可也。
