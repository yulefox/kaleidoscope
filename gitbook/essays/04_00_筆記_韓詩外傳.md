# 韓詩外傳

韩婴，燕人。文帝时为博士，景帝时至常山王刘舜太傅。武帝时，与董仲舒辩论，不为所屈。治《诗》兼治《易》，西汉「韩诗学」的创始人，其诗语与齐、鲁大不相同，他推测《诗》之意，杂引《春秋》或古事，与经义不相比附，与周秦诸子相出入，皆引《诗》以证事，而非引事以明《诗》。

燕、赵言《诗》皆本于韩婴。赵子、淮南贲生即其高徒。赵子传蔡谊，三传形成韩诗的王学，食子学和长孙学，学徒甚多。后人认为他的《诗》学不如《易》学精深，司隶校尉盖宽饶本受《易》于孟喜，见韩《易》两好之，更从受之。

### 三家詩

今文經學：齊、魯、韓。西漢經學解《詩》學派。

古文經學：毛。

## 卷一

### 第四章

> 死於非命

哀公問孔子曰："有智者壽乎？"孔子曰："然。人有三死而非命也者，自取之也。居處不理，飲食不節，佚勞過度者，病共殺之。居下而好干上，嗜欲無厭，求索不止者，刑共殺之。少以敵衆，弱以侮强，忿不量力者，兵共殺之。故有三死而非命也者，自取之也。"詩曰："人而無儀，不死何爲。"


### 第十二章

> 過而不式

荊伐陳，陳西門壞，因其降民使修之，孔子過而不式，子貢執轡而問曰："禮，過三人則下，二人則式。今陳之修門者衆矣，夫子不爲式，何也？"孔子曰："國亡而弗知，不智也，知而不爭，非忠也，爭而不死，非勇也。修門者雖衆，不能行一於此，吾故弗式也。詩曰："憂心悄悄，慍于羣小。"小人成羣，何足禮哉？

### 第十八章

孔子曰：君子有三憂。弗知，可無憂與？知而不學，可無憂與？學而不行，可無憂與？詩曰："未見君子，憂心惙惙。"

### 第二十六章

> 申徒鍬曰廉

申徒狄非其世，將自投於河。崔嘉聞而止之曰："吾聞聖人仁士之於天地之間也，民之父母也。今爲濡足之故，不救溺人，可乎？"申徒狄曰："不然。昔桀殺關龍逄，紂殺王子比干，而亡天下，吳殺子胥，陳殺泄冶，而滅其國。故亡國殘家，非無聖智也，不用故也。"遂抱石而沈於河。君子聞之曰："廉矣。如仁與智，則吾未之見也。"詩曰："天實爲之，謂之何哉！"

