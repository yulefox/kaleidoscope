# 呂思勉 秦漢史

- 《劍橋中國秦漢史》

- 梁啟超《先秦政治思想史》

- 呂思勉《秦漢史》

- 錢穆《秦漢史》

- 紙屋正和《漢代郡縣制的展開》

「作始也簡，將畢也巨」。

> 《漢書 貨殖列傳》：昔先王之制，自天子公侯卿大夫士，至於皂隸、抱關擊柝者，其爵祿、奉養、宮室、車服、棺槨、祭祀、死生之別，各有差品，小不得僭大，賤不得逾貴。

就政治言，周、秦間為大界；就社會組織言，新、漢間為大界；就民族關係言，兩漢魏晉間為大界。

秦王政二十六年，公元前221年，初並天下。令丞相、禦史曰：「天下大定，今名號不更，無以稱成功，傳後世。其議帝號。」丞相王綰、禦史大夫劫、廷尉李斯等曰：「王為泰皇，命為制、令為詔，天子自稱為朕。」王曰：「去泰著皇，采上古帝位號，號為皇帝。他如議。」制曰：「自今已來，除謚法，朕為始皇帝，後世以計數，二世、三世，至千萬世，傳之無窮。」史公謂：「始皇自以為功過五帝，地廣三王，而羞與之侔。」

> 瑯琊刻石：古之帝者，地不過千里，諸侯各守其封域。……今皇帝並一海內，以為郡縣，天下和平。

郡縣之制，由來已久。惟皆與封建並行，盡廢封建而行郡縣，實自始皇始耳。

二十六年，丞相王綰等言：「諸侯初破，燕、齊、荊地遠，不為置王，毋以填之。請立諸子，惟上幸許。」廷尉李斯議曰：「周文、武所封子弟同姓甚眾，然後屬疏遠，相攻擊如仇讎。諸侯更相誅伐，周天子弗能禁止。今海內賴陛下神靈，一統皆為郡縣，諸子功臣，以公賦稅重賞賜之，甚足，易制，天下無異意，則安寧之術也。置諸侯不便。」分天下以為三十六郡。郡置守、尉、監。

三十四年，淳于越非廢封建，仍為李斯所駁，且以此招焚書之禍。

是歲，又收天下兵，聚之咸陽。銷以為鐘鐵鐻虡，金人十二，重各千石，置廷宮中。

> 鐻，音巨，與簴同。鍾鼓之柎也。

> 虡，簴，音巨。《周禮·春官》：典庸器祭祀，帥其屬而設筍簴，陳庸器。《周禮·冬官考工記》梓人爲筍虡。又臝者、羽者、鱗者，以爲筍簴。《釋名》所以懸鼓者，橫曰簨（亦作筍），縱曰虡。虡，舉也。天上神獸，鹿頭龍身。懸鐘之木刻飾爲之，因名曰虡。

> 《庄子·达生》：「梓庆削木为鐻，鐻成，见者惊犹鬼神。」

《李斯傳》：「夷郡縣城，銷其兵刃，示不復用。」

賈誼《過秦論》：「墮名城」。

墮，夷，毀，壞。城，郭，墻也。

一法度衡石丈尺，車同軌，書同文。又徙天下豪富於咸陽十二萬戶。

> 《史記 六國年表序》：「學者牽於所聞，見秦在帝位日淺，不察其終始，因舉而笑之，不敢道，此與以耳食無異。」

> 司馬貞《索隱》：「言俗學淺識，舉而笑秦，此猶耳食不能知味也。」

周得火德，秦以水德，漢復以火德。

## 第十八章 秦漢政治制度

### 第三節 官制

漢代官制，大體承秦。

> 《漢書 百官公卿表》：「秦兼天下，建皇帝之號，立百官之職，漢因循而不革。」

相國、丞相，皆秦官。掌丞天子，助理萬機。秦有左右。高帝即位，置一丞相。十一年，更名相國。孝惠、高後置左右丞相。文帝二年，復置一丞相。哀帝元壽二年，更名大司徒。

- 丞相 -- 大司徒

- 太尉 -- 大司馬

- 禦史大夫 -- 大司空

王莽時，定三公之號，曰大司馬、大司徒、大司空。

